<!DOCTYPE html>
<html lang="pl">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Ks. Jan Twardowski</title>
    <link rel="stylesheet" href="style.css">
</head>

<body>
    <div class="calosc">
        <header class="baner">
            <section class="logo">
                <img src="herb.png" alt="herb miasta Gorlice">
                <h1><b>Miejski Zespół Szkół nr 5</b><br>im. ks. Jana Twardowskiego<br>w Gorlicach</h1>
            </section>
            <img src="szkola.png" alt="szkoła dawniej a teraz">
        </header>
        <div class="kontener">
            <nav class="menu">
                <a href="index.html">POWRÓT</a>
                <a href="https://mzs5.gorlice.pl/">STRONA SZKOŁY</a>
                <a href="quizszkola.html">QUIZ O SZKOLE</a>
                <a href="quizpatron.html">QUIZ O PATRONIE</a>
                <img src="jan.jpg" alt="Ks. Jan Twardowski">
                <img src="jan2.jpg" alt="Ks. Jan Twardowski">
                <img src="jan3.jpg" alt="Ks. Jan Twardowski">
                <img src="jan4.jpeg" alt="Ks. Jan Twardowski">
                <img src="jan5.jpg" alt="Ks. Jan Twardowski">
                <img src="jan6.jpg" alt="Ks. Jan Twardowski">
                <img src="jan7.jpg" alt="Ks. Jan Twardowski">
                <img src="jan8.jpg" alt="Ks. Jan Twardowski">
                <img src="jan9.jpg" alt="Ks. Jan Twardowski">
            </nav>
            <section class="glowna">
                Jan Jakub Twardowski przyszedł na świat 1 czerwca 1915 roku w Warszawie, przy ulicy Koszykowej 20.
                Chrzest przyjął w kościele św. Aleksandra na Placu Trzech Krzyży.<br><br>

                Ojciec, Jan Twardowski, przez całe życie był związany z koleją. Po zakończeniu I wojny światowej
                pracował
                jako zawiadowca zakładów parowozowych Warszawa Główna, w roku 1932 awansował na stanowisko kierownika
                Działu Napraw Wagonów Osobowych w warsztatach kolejowych w Pruszkowie&ndash;Żbikowie. W 1936
                został radcą w Ministerstwie Komunikacji. Był bardzo oddany rodzinie, wręcz zakochany w swych
                dzieciach.<br>
                Matka pisarza, Aniela Konderska była absolwentką znanej w Warszawie pensji dla panien należącej do
                powieściopisarki i patriotki Jadwigi Teresy Papi. Wyszła za mąż mając 20 lat, nie pracowała zarobkowo,
                cała swoją energie poświęcała czwórce dzieci i prowadzeniu domu.<br>
                Jan miał dwie starsze siostry: Halinę i Lucynę oraz jedną młodszą siostrę Marię. Jego rodzinę można
                określić jako inteligentną i głęboko wierzącą.<br><br>

                Po wybuchu I wojny światowej, na mocy rosyjskich władz kolejowych, zadecydowano o przymusowej ewakuacji
                rodzin kolejarzy w głąb Rosji. Do polski powrócili dopiero po trzech latach, 13 lipca 1918.<br><br>

                W 1922 rozpoczął naukę w szkole podstawowej, a do 1927 roku uczęszczał do II Państwowego Gimnazjum
                Męskiego im. Tadeusza Czackiego w Warszawie, do klasy matematyczno&ndash;przyrodniczej. Tam od 1933 do
                1935 roku należał do grona kolegów redagujących wspólnie pismo młodzieży gimnazjalnej „Kuźnia Młodych”,
                w której prowadził dział literacki. Dzięki prowadzeniu tej gazetki, w 1933 roku miał miejsce jego debiut
                poetycki i prozatorski. Duże znaczenie miał też prowadzony przez niego „Poradnik Literacki” w którym
                recenzował i pouczał, często bardzo lapidarnie i nieco ironicznie, lecz szczerze i z chumorem, młodych
                adeptów pióra, nadsyłających swe juwenalia do oceny i ewentualnej publikacji. W roku 1935 nakładem
                „Kuźni Młodych” wydano <i>Antologię współczesnej poezji szkolnej</i>, w której znalazły się trzy poezje
                autorstwa przyszłego kapłana. W szkole poznał wielu uzdolnionych kolegów m.in. Kazimierza Brandysa,
                Tadeusza Różewicza, Pawła Hertza, Jana Kotta. Egzamin dojrzałości zdał w 1936 roku. Rok później ukazał
                się pierwszy tomik jego wierszy pt. „Powrót Andersena”, nawiązujący do poezji Skamandrytów.
                W 1937 rozpoczął studia polonistyczne na Uniwersytecie Warszawskim. Pomimo iż uzyskał absolutorium
                (zdanie wszystkich egzaminów wymaganych programem studiów) Twardowski nie zdążył ukończyć studiów
                ponieważ wybuchła II wojna światowa. Pracę magisterską obronił dopiero w 1947 roku.<br><br>

                W czasie II wojny światowej zaginął cały nakład „Powrotu Andersena”. Jan Twardowski nie należał
                formalnie do Armi Krajowej, jednakże z pewnością uczestniczył w działaniach konspiracycjnych. Podczas
                Powstania Warszawskiego przyłączył się do oddziałów Armi krajowej m.in. na Woli. Wojna i barbarzyństwo
                III Rzeszy (m.in. zniszczenie domu rodzinnego Pisarza) przyczyniły się w znaczynym stopniu do podjęcia
                decyzji o kapłaństwie. Odkrycie powołania miało miejsce w roku 1943, postanowienie okrzepło w związku z
                przeżyciami z roku 1944. Po latach Jan Twardowski wspominał, że przed 1939 rokiem <i>Kościół wydawał
                    się ciasny</i>. Raziła go nietolerancja względem niektórych nniejszości narodowych (chodzi zapewne
                przede wszystkim o Żydów, żydowskie pochodzenie miało wielu nauczycieli i kolegów Pisarza).
                Podkreślał, że w czasie okupacji spotykał się z księżmi przerażonymi losem Żydów, którzy chcieli im
                pomagać. Wojna sprawiła, że Twardowski zbliżył się do Kościoła.<br><br>

                W marcu roku 1945, zatem przed zakończeniem wojny, Jan Twardowski rozpoczął naukę w warszwskim
                Seminarium Duchownym. Działającym aż do odbudowania w sierpniu 1945 roku jego siedziby w podwarszawskim
                Czubinie. Kształcił sie tam przez trzy lata z przerwami, by 4 lipca 1948 przyjąć święcania kapłańskie.
                Równolegle zdobył tytuł zawodowy magistra filologi polskiej za pracę <i>Godzina myśli</i>. Zaraz po
                studiach w seminarium duchownym przybył do parafii w położonym pod Pruszkowem Żbikowie. Posługiwał tam
                jako wikary przez trzy lata, zajmując się m.in. nauką religii dzieci upośledzonych w tamtejszej
                Państwowej Szkole Specjalnej oraz w Państwowym Domu Dziecka w pobliskiej wsi Koszajec. Poetyckim
                upamiętnieniem tych lat były elegijne utwory <i>Do moich uczniów</i> oraz <i>Pożegnanie wiejskiej
                    parafii</i>.<br><br>

                W roku 1952 rozpoczął posługę w Warszawie: najpierw w położonym na Żoliborzu kościele św. Stanisława
                Kostki, potem w parafii Matki Boskiej Nieustającej Pomocy na Saskiej Kępie oraz przy parafii Wszystkich
                Świętych przy Placu Grzybowskim. Rok 1959 przyniósł pierwszy po ponad dwóch dekadach zbiór „Wiersze”,
                określany często jako powtórny debiutu. Tomik ukazał się w skromnej formie, w jednym składanym wydaniu z
                „Niepowrotnymi godzinami” księdza Pawła Heintscha.<br><br>

                W roku 1959 ksiądz Twardowski został rektorem należącej do Sióstr Wizytek warszawskiej świątyni pod
                wezwaniem św. Józefa, Oblubieńca Niepokalanej Bogurodzicy Maryi, gdzie posługiwał aż do śmierci.
                Wygłaszał tam kazania dla najmłodszych, pracował jako katecheta dzieci i młodzieży oraz duszpasterz
                środowisk twórczych. Dzieciom zadedykował swe późniejsze zbiory , w tym „Zeszyt w kratkę”, „Rozmowy z
                dziećmi i nie tylko z dziećmi” oraz „Patyki i patyczki”. Również kazania dla dorosłych stały się szybko
                popularne, zaś przyklasztorne mieszkanie Księdza odwiedzali liczni goście, nie tylko ci szukający
                porady duchownej.<br><br>

                O głębokiej wiedzy i zainteresowaniach Jana Twardowskiego świadczy to, że przez wiele lat był wychowawcą
                i wykładowcą w warszawskim seminarium metropolitalnym, przyczyniając się tym samym do odbudowy szeregów
                wyniszczonych wojną i prześladowanych okupantów duchowieństwa polskiego. W roku 1956 na Zjeździe Pisarzy
                w Częstochowie poznał Karola Wojtyłę. Przyszły papierz wyznaczył Poetę na przewodniczącego zjazdu
                polonistów wykładających klerykom literaturę.<br><br>

                Kierując się doktryną Kościoła i przykładem świętych kapłanów (często tworzących poezję religijną i
                teksty liturgiczne), za najważniejsze w swym życiu Ksiądz Twardowski uważał powołanie i obowiązki
                wynikające z sakramentu święceń, a zatem sprawowanie sakramentów, modlitwę i głoszenie Ewangelii.
                Pomagało mu w tym doskonałe pióro i łatwość prowadzenia rozmowy nawet na najbardziej wymagające tematy
                teologiczne, filozoficzne i historyczne.<br><br>

                W listopadzie 1993 Jan Twardowski przeszedł pierwszy atak serca. Kolejny zawał miał miejsce na
                początku 2005 roku. Pisarz znalazł się na oddziale kardiologii szpitala klinicznego przy ulicy Stefana
                Banacha. W czerwcu tego samego roku obchodził swoje urodziny. Dziennikarze pytali czy cieszy się z tej
                okazji, on zaś z przekorą i humorem odpowiadał: <i>nie, ale będę udawał</i>.<br><br>

                29 listopada po raz ostatni celebrował liturgię w swym mieszkaniu. Następnego dnia znalazł się w
                klinice. Opuścił ją na krótko lecz szybko musiał wracać na oddział kardiologiczny. Do szpitalnego łóżka
                pielgrzymowali krewni i przyjaciele, czytelnicy z prośbami o autograf oraz wydawcy starający się o
                ostatnią zgodę na druk wierszy. O trzeciej po południu odmawiano wraz z Poetą koronkę do Miłosierdzia
                Bożego. W nocy z 17 na 18 stycznia przy łóżku czuwał brat Marian. Zgodnie z jego relacją, pół godziny
                po północy kapłan zaczął modlić się, tak jak w liturgi wymieniał nazwiska osób, ktore poznał w swoim
                życiu. Po jakimś czasie powtarzał tylko słowa „Jezu, ufam tobie”, dodając niekiedy „wiem, że umieram”. O
                czwartej brat Marian zaalarmował lekarzy. Po reanimacji Jan Twardowski poprosił o wodę i polecił, by
                brat wziął zeszyt i zapisywał każde jego słowo. Aż do wpół do dziesiątej dyktował swój ostatni wiersz.
                Po południu ksiądz Aleksander Seniuk, posługujący w kościele Wizytek, rozpoczął udzielanie Sakramentu
                Chorych.<br><br>

                Jan Twardowski zmarł 18 stycznia 2006 roku w szpitalu klinicznym przy ul. Banacha. Pogrzeb odbył się 3
                lutego w Bazylice Świętego Krzyża. Kapłan spoczął w krypcie Świątyni Opatrzności Bożej. Co prawda
                sprzeciwiał się takiemu zaszczytowi, gdyż chciał być pochowany obok matki i ojca na Powiązkach
                Wojskowych, jednak w testamencie &mdash; bacząc na kapłański ślub posłuszeństwa &mdash; ostateczną
                decyzję pozostawił zwierzchnikom. O pochówku w miejscu dla zasłużonych zadecydował osobiście prymas
                Polski, kardynał Józef Glemp.<br><br>

                Pośmiertnie Jan Twardowski otrzymał Krzyż Komandorski Orderu Odrodzenia Polski (2006). Jeszcze za życia
                uhonorowano go m.in. medalem Polonia Mater Nostra Est i orderem Ecce Homo (oba w r. 1999), a kilka lat
                wcześniej Orderem Uśmiechu (1996). Oprócz nagród wspomianych w pierwszej części naszego tekstu, Poeta
                został laureatem Nagrody Ikara oraz Dziecięcej Nagrody „Serca” (obie w r. 2000), przyznawanej przez
                Fundację „Dzieło Nowego Tysiąclecia” Nagrody Totus (2001) oraz Nagrody Miasta Stołecznego Warszawy,
                przyznanej mu w r. 2005. Oprócz tego, otrzymał honorowe obywatelstwo Tarnowskich Gór (2003).<br><br>

                Jednym z wierszy ks. Jana Twardowskiego jest „Śpieszmy się”.<br><br>

                <blockquote class="wiersz">
                    Śpieszmy się kochać ludzi tak szybko odchodzą<br>
                    zostaną po nich buty i telefon głuchy<br>
                    tylko co nieważne jak krowa się wlecze<br>
                    najważniejsze tak prędkie że nagle się staje<br>
                    potem cisza normalna więc całkiem nieznośna<br>
                    jak czystość urodzona najprościej z rozpaczy<br>
                    kiedy myślimy o kimś zostając bez niego<br><br>

                    Nie bądź pewny że czas masz bo pewność niepewna<br>
                    zabiera nam wrażliwość tak jak każde szczęście<br>
                    przychodzi jednocześnie jak patos i humor<br>
                    jak dwie namiętności wciąż słabsze od jednej<br>
                    tak szybko stąd odchodzą jak drozd milkną w lipcu<br>
                    jak dzwięk troche niezgrabny lub jak suchy ukłon<br>
                    żeby widziec naprawde zamykają oczy<br>
                    chociaż większym ryzykiem rodzić się niż umrzec<br>
                    kochamy wciąż za mało i stale za późno<br><br>

                    Nie pisz o tym zbyt często lecz pisz raz na zawsze<br>
                    a bedziesz tak jak delfin łagodny i mocny<br><br>

                    Śpieszmy się kochać ludzi tak szybko odchodzą<br>
                    i ci co nie odchodzą nie zawsze powrócą<br>
                    i nigdy nie wiadomo mówiac o miłosci<br>
                    czy pierwsza jest ostatnią czy ostatnia pierwszą
                </blockquote>
            </section>
        </div>
    </div>
    <footer class="stopka">

    </footer>
</body>

</html>